Title: בחירת טכנולוגיה לפיתוח משחקים מבוססי דפדפן
Timestamp: 201105031942
Tags: todo
Author: guyromm

<p>עם התבהרות העובדה שפלאש לא יהיה נוכח על גבי מערכת ההפעלה של הניידים של אפל, נתבקשתי לבדוק את המעשיות של יצירת סביבת משחק עשירה גרפית באמצעות טכנולוגיות דפדפן “טהורות”. בכנות, פלאש ואופיה הקנייני הסגור אינה נמנית עם הטכנולוגיות האהובות עלי, מה שהוסיף מוטיבציה להדגים שניתן לחיות גם בלעדיה..</p>

<p>עם זאת, פלאש של אדובי היא פלטפורמה מפותחת וגדולה, שאינה מסתפקת במתן פלטפורמת הרצה אחידה שאינה תלויה בדפדפן ומערכת הפעלה, אלא גם סביבת פיתוח עשירה שמקשה מאוד על מציאת אלטרנטיבה ראויה.</p>

<!-- WADCOMBLOG: header-end !-->

<p>כתוצאה, החיפוש הטכנולוגי היווה נסיון לפשר בין הצורך לתמוך במספר גדול ככל האפשר של פלטפורמות הרצה, לבין הרצון להרכיב אוסף כלים וסביבת פיתוח ראויה ונוחה לעבודה.

<p>תחילה, עלינו להגדיר את הפלטפורמות בהן אנו מעונינים לתמוך. זוהי רשימתנו ההתחלתית:
<ul>
<li>אקספלורר 9+
<li>פירפוקס 3.6+
<li>אופרה 11
<li>כרום
<li>ספארי
<li>iOS מובייל ספארי תחת
<li>דפדפני וובקיט תחת אנדרויד
</ul>

<p>כמו כן, ישנו הצורך ליצור תהליך עבודה נח עם הגרפיקה שאנשי הקריאטיב יוצרים.

<p>כרגע, <a href="http://www.sencha.com/products/animator/">אין אלטרנטיבות ראויות</a>
 לסביבת האנימציה והתסרוט של פלאש, שמאפשרת להגדיר קוי זמן של אנימציה,
 <a href="http://en.wikipedia.org/wiki/Scene_graph">לנהל מבנה אובייקטים</a>,
 ונותנת אינטגרציה יפה עם האילוסטרטור וכלים אחרים של מעצבים.
מרגע שהדרנו רגלינו משבילי המרת הפורמט הבדוקים והידועים שבין חבילות מסחריות, האחריות להגדיר את תהליכי יצוא הגרפיקה מן המעצב על התמכנת עוברת אלינו.

<p>
תחילה, בדקנו את SVG כשפה עילית. למראית עין, יש לה את היתרונות הבאים:
<ul>
<li>
שפה עילית באופן יחסי. בעלת מודל אובייקטים היררכי משלה, לאובייקטים שבו ניתן להגדיר ארועים.
<li>
תומכת בפעולות בסיס גרפיות עשירות, כגון 
<a href="http://www.w3.org/TR/SVG11/animate.html#AnimateMotionElement ">תנועה לאורך נתיב</a>
, מורפינג של צורות,
<li>
אגנוסטית להפרדת מסך (גרפיקת וקטורים)
<li>
מודל האובייקטים דומה במידת-מה למבנה אובייקטים של סצנת אנימציה
<li>
ניתן לעבוד עם SVG כפורמט נתמך בעת יבוא קריאטיב מהגרפיקאי.
</ul>


